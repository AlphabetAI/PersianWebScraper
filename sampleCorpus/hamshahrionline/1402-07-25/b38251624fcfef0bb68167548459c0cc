{
  "url": "https://www.hamshahrionline.ir/news/798278",
  "category": "اخبار فرهنگی/سینما",
  "date": "1402-07-25",
  "title": "پرونده مختارنامه دوباره باز شد",
  "subtitle": "نگارش کتاب «پرونده مختارنامه» که در قالب رمان، به مرور خاطرات سال‌های ساخت این سریال می پردازد، به پایان رسید.",
  "content": [
    {
      "type": "p",
      "text": "به گزارش همشهری آنلاین، رضا استادی که در فاصله سال ۱۳۸۱ تا ۱۳۹۰ مدیریت روابط عمومی این سریال تلویزیونی را به عهده داشته، کتاب «پرونده مختارنامه» رمان گونه را با تکیه بر خاطرات و مشاهده‌های خود در طول سال‌های ساخت این سریال تلویزیونی مکتوب کرده است."
    },
    {
      "type": "p",
      "text": "کتاب، نگاهی تحلیلی به سریال دارد و به گفته او تلاش می‌کند به زبانی ساده قصه «چگونگی شکل گیری مختارنامه» را با همه نقاط ضعف و قوت روایت کند و به این سوال پاسخ دهد که این سریال چگونه ساخته و چرا ماندگار شد؟"
    },
    {
      "type": "p",
      "text": "استادی درباره دلایل طولانی شدن نگارش این کتاب در بازه زمانی ۱۷ سال نیز می‌گوید:‌ «بعد از سریال مختارنامه در مجموعه‌های مختلفی با تلویزیون و همچنین بخش خصوصی و دولتی همکاری داشتم و همین مساله امکان مقایسه میان این آثار با سریال مختارنامه را فراهم کرد. این کتاب به نوعی اولین تاریخ شفاهی و مستندسازی سریالی نمایشی در تلویزیون نیز محسوب می‌شود که جریان ساخت این سریال را با همه فراز و نشیب‌هایش بدون سانسور و پرده پوشی روایت می‌کند و به همین دلیل محتوای آن همچنان تازه و غیرتکراری است. برای رسیدن به این نقطه لازم بود مدت زمانی از پخش و بازپخش سریال بگذرد تا این محتوا به اصطلاح ته نشین شود و در مواجهه با شرایط اجتماعی و همچنین سریال‌های دیگر محک بخورد. متن فعلی شامل هر اتفاقی است که در سریال مختارنامه افتاده و به طور معمول همه مخاطبان از آن خبر نداشته‌اند و در طول سال‌های گذشته نیز رسانه‌ای نشده است.»"
    },
    {
      "type": "ilink",
      "text": "به گفته استادی کتاب مذکور علاوه بر «مختارنامه»، به آثار پیشین میرباقری و آثار پس از «مختارنامه» نیز می‌پردازد و دیباچه‌ای بر سریال «سلمان فارسی» نیز محسوب می‌شود؛ سریالی که قرار بود میرباقری پیش از «مختارنامه» آن را بسازد اما آغاز فیلم‌برداری آن هشت سال پس از پایان پخش «مختارنامه» آغاز شد.",
      "ref": "https://www.hamshahrionline.ir/news/532771"
    },
    {
      "type": "p",
      "text": "این کتاب در حجمی حدودا ششصد صفحه‌ای به همراه تصاویر و اسناد و مدارک از «مختارنامه» نوشته شده و نویسنده آن امیدوار است انتشار این کتاب زمینه ای برای تاریخ شفاهی و نقد تلویزیون را به دور از چهارچوب‌های محدود و سلیقه‌ای این رسانه فراهم کند."
    },
    {
      "type": "p",
      "text": "«مختارنامه» سریالی به کارگردانی و نویسندگی داوود میرباقری و تهیه کنندگی محمود فلاح است که در فاصله سال ۱۳۸۳ الی ۱۳۸۸ مقابل دوربین رفت. پخش این سریال از مهر ۱۳۸۹ آغاز و تا سال ۱۳۹۰ ادامه یافت و در سال‌های گذشته بارها بازپخش شده است."
    }
  ],
  "tags": [
    "خبر مهم",
    "بازیگران سینما و تلویزیون ایران",
    "فیلم و سریال ایرانی"
  ],
  "comments": [
    {
      "text": "این سریال خیلی عالی بود.دست سازنده اش درد نکنه",
      "date": "1402-07-26"
    },
    {
      "text": "واقعا که هر چقدر نگاه میکنم اصلا برام تکراری نیست .",
      "date": "1402-07-26",
      "author": "عاطی"
    },
    {
      "text": "خواهش میکنم نظر لطفتونه ولی خب زمانش کم بود ای کاش بیشترش میکردن سالی چند با هم نشونش میدادن",
      "date": "1402-07-26",
      "author": "علی"
    },
    {
      "text": "ترا به جدتون دیگه پخش نکنید که حالم ازش بهم میخوره ،بابا هم بار اول و دوم و.......سوم پخش شد بسه ،ناموسا پخش نکنید...",
      "date": "1402-07-26",
      "author": "صلح طلب"
    },
    {
      "text": "سلام جزو برترین آثار ماندگار است دست سازنده وعواملش درد نکنه واقعا هر چقدر پخش بشه برام جذابه با اشتیاق تماشا میکنم",
      "date": "1402-07-26",
      "author": "زهرا"
    },
    {
      "text": "دوست نداری نگاه نکن مگه زوریه کاملا دست خودتونه شما رو به جدتون دیگه نگاه نکنید",
      "date": "1402-07-26"
    },
    {
      "text": "تو نیگا نکن",
      "date": "1402-07-26"
    },
    {
      "text": "عالی بود یعنی مثل امام حسین علیه السلام ماندگار شد درسته که فیلم مختار بود ولی اگه امام حسین علیه السلام ازش حذف کنید چیزی نمی مونه. \nیعنی هر چقدر خرج این فیلم شد هدر نرفت و فایده زیادی داشت. دشمن شناسی، فرهنگی، تاریخی و...",
      "date": "1402-07-26",
      "author": "حسین"
    },
    {
      "text": "عالی هربار که نگاه میکنم تازه هس عالی ترین بهترین فیلم ساخته شده در ایران هس اصلا این جدید آمده هارو دوس ندارم",
      "date": "1402-07-26",
      "author": "مختار"
    },
    {
      "text": "خدا اموات کارگردانشو بیامرزد\nاین فیلم تاثیر زیادی بر آشنایی کودکان و بزرگان در شناخت منتقم کربلا رو داشت و مرهم دردی بر دل عاشقان امام حسین ع",
      "date": "1402-07-26",
      "author": "اویس"
    },
    {
      "text": "واقعا مختار منتقم بود یا تو سریال نیتش رو عوض کردن؟؟؟؟\nدر مورد مختار مطالعه کنید دیگه سریال رو نمی بینید!",
      "date": "1402-07-26",
      "author": "مهران"
    },
    {
      "text": "معنی یه سال بخور نون و تره یه عمر بخور نون و کره، بسه دیگه ۱۲ سال مداوم تلویزیون نشونش داد، قشنگ بود، خیلی جلوه های ویژه ی قشنگی هم داشت ولی آدم پیتزا رو هم که خیلی دوست داره ۱۲ روز پشت هم بخوره دیگه تا آخر عمر نمیخوره",
      "date": "1402-07-26"
    },
    {
      "text": "بیشتر علما و همچنین کارشناس های تاریخ شخصیت مختار قبول دارن من خودم تاریخ میخونم در مورد مختار واقعا شخصیت بزرگ شیعه بوده و کار بزرگی واسه اهل بیت انجام داد ، واقعا مختارنامه جزو آثار ماندگار هستش واقعا تشکر میکنم از کارگردان و بقیه عوامل مختارنامه که همچین سریال ماندگار ساخته شد ، هر چقدر نگاه کنیم بازم باید نگاه کرد و تا همیشه باید پخش بشه",
      "date": "1402-07-26",
      "author": "مرتضی"
    },
    {
      "text": "آخرش بد تموم شد کاش مختار زنده می ماند",
      "date": "1402-07-26",
      "author": "Rad"
    },
    {
      "text": "واقعا سریال مختارنامه نمیشه ازش بگذری واقعا جزو آثار ماندگار تا همیشه شد ، سریال کارگردان تهیه کننده لوکیشن ها فیلمنامه نویستده فیلمبرداری و بازیگرها موسیقی فیلم و همه چی عالی بود ، واقعا دست همه عوامل درد نکنه",
      "date": "1402-07-26"
    },
    {
      "text": "این خیلی خوبه اما مگه اساطیر ایرانی کم داریم که غفط چسبیدید به مختار",
      "date": "1402-07-26"
    },
    {
      "text": "عالی عالی بود",
      "date": "1402-07-26"
    },
    {
      "text": "عالی من عاشق مختار نامه هستم",
      "date": "1402-07-28",
      "author": "محمد پارسا"
    }
  ],
  "images": [
    {
      "src": "https://www.media.hamshahrionline.ir/d/2023/10/17/0/4913129.gif?ts=1697533880000",
      "alt": "مختارنامه"
    }
  ]
}