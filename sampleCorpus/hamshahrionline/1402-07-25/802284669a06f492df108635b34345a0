{
  "url": "https://www.hamshahrionline.ir/news/798037",
  "category": {
    "original": "اخبار فرهنگی/فرهنگ عمومی",
    "major": "News",           
    "minor": "Art&Culture",
    "subminor": "Generic"
  },          
  "date": "1402-07-25",
  "title": "بیا غذا مهمون ما",
  "subtitle": "سر راهش از کنار حرم می‌گذرد. سلامی به دختر موسی ابن جعفر(ع) می‌دهد. چند قدم دورتر از مغازه جگرکی می‌ایستد. از بوی کباب شدن دل، قلوه و جوجه‌های ریز و درشت دلش ضعف می‌رود.",
  "content": [
    {
      "type": "p",
      "text": "همشهری آنلاین: سر راهش از کنار حرم می‌گذرد. سلامی به دختر موسی ابن جعفر(ع) می‌دهد. چند قدم دورتر از مغازه جگرکی می‌ایستد. از بوی کباب شدن دل، قلوه و جوجه‌های ریز و درشت دلش ضعف می‌رود. دستش را در جیب می‌برد و تمام سوراخ سنبه ها را می‌گردد. حساب و کتابی می‌کند و بی‌سروصدا اسکناس‌ها را سر جایشان می‌گذارد. درِ دلش را می‌گذارد و بی‌خیالِ خوردن دل و جگر از کنار مغازه می‌گذرد. اما انگار این صاحب مغازه اهل قم یقین دارد: «خداوند به هر که بخواهد بدون حساب روزی می دهد.» که روی شیشه‌ مغازه اش نصب کرده ‌است: «از آنجا که اعتقاد داریم، روزی دهنده خداست، بیا غذا مهمون ما» احسنت به این‌ همه معرفت و البته دست‌مریزاد به چشمی که بی‌تفاوت از کنار این کار زیبا رد نمی‌شود و این تصویر را ماندگار می‌کند."
    }
  ],
  "tags": [
    "رستوران"
  ],
  "images": [
    {
      "src": "https://www.media.hamshahrionline.ir/d/2023/10/16/4/4912745.jpg?ts=1697466373000",
      "alt": "عکس نوشت"
    }
  ]
}