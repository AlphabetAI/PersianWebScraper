{
  "url": "https://www.hamshahrionline.ir/news/798229",
  "category": "اخبار فرهنگی/سینما",
  "date": "1402-07-25",
  "title": "داریوش مهرجویی درباره اخراجی‌ها به ده نمکی چه گفت؟",
  "subtitle": "مسعود ده‌نمکی نویسنده و کارگردان سینما می‌گوید که مرحوم مهرجویی نسبت به فیلم اخراجی‌ها موضعی جوانمردانه داشت و می‌گفت که دشمنی‌ها با این فیلم را درک نمی‌کنم.",
  "content": [
    {
      "type": "ilink",
      "text": "به گزارش همشهری آنلاین، مسعود ده‌نمکی نویسنده و کارگردان سینما در فقدان داریوش مهرجویی نوشت: اخراجی‌ها و سنتوری در سال ۸۵ در یک ساختمان در خیابان شهید بهشتی تولید شدند و جالب آنکه آقای شریفی‌نیا هم در سنتوری و هم در اخراجی‌ها همکاری داشت. هر دو فیلم منتخب مردم در جشنواره فجر شدند و سیمرغ گرفتند.",
      "ref": "https://www.hamshahrionline.ir/news/38483"
    },
    {
      "type": "p",
      "text": "ده‌نمکی افزود: در کنار واکنش‌های تند آن روزهای هر دو طیف سینمایی، موضع جوانمردانه مرحوم آقای مهرجویی جالب بود.  او گفت که «من این فیلم را با فیلم اول خودم و خیلی مخالفان اخراجی‌ها مقایسه می‌کنم و به نظرم از فیلم اول خودم و خیلی‌ها بهتر است و این همه دشمنی با اخراجی‌ها را درک نمی‌کنم»"
    },
    {
      "type": "p",
      "text": "داریوش مهرجویی و همسرش وحیده محمدی‌فر روز شنبه ۲۲ مهر در ویلای شخصی خود در کرج به قتل رسیدند. او از کارگردان‌های معروف و ماندگار سینمای ایران بود که ساخت فیلم‌هایی همچون هامون، دایره مینا، گاو، اجاره‌نشین‌ها، سارا، پری، لیلا، مهمان مامان و سنتوری را در کارنامه خود دارد."
    }
  ],
  "tags": [
    "کارگردانان سینمای ایران",
    "داریوش مهرجویی",
    "خبر مهم",
    "بازیگران سینما و تلویزیون ایران",
    "سینمای ایران"
  ],
  "images": [
    {
      "src": "https://www.media.hamshahrionline.ir/d/2023/10/17/4/4913104.jpg?ts=1697531543000",
      "alt": "اخراجی ها"
    }
  ]
}