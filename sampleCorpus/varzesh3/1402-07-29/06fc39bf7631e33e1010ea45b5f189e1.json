{
  "url": "https://www.varzesh3.com/news/1973995",
  "category": {
    "original": "undefined",
    "major": "News",           
    "minor": "Sport"
  },    
  "date": "1402-07-29",
  "title": "شوک به یونایتد: این ستاره خوب‌بشو نیست",
  "subtitle": "لوک شاو، مدافع منچستریونایتد، حداقل تا وقفه دیدارهای ملی ماه آینده نمی‌تواند برای این تیم به میدان برود.",
  "content": [
    {
      "type": "p",
      "text": "به گزارش \"ورزش سه\"، شاو در تاریخ 19 آگوست و در دیدار برابر تاتنهام که با شکست 0-2 منچستریونایتد بود از ناحیه ماهیچه مصدوم شد و از آن زمان تا به حال در ترکیب این تیم به میدان نرفته است. پیش از این گفته شده بود که او پس از وقفه دیدارهای ملی ماه اکتبر به میادین باز خواهد گشت، اما حالا به نظر می‌رسد که این بازیکن حداقل پنج هفته دیگر قادر به همراهی یونایتد نخواهد بود. این در حالی است که شیاطین سرخ باید در این فاصله هفت بازی انجام دهند که دو دیدار بسیار حساس و مهم در لیگ قهرمانان برابر کپنهاگن و همچنین در لیگ برتر برابر منچسترسیتی هم در بین آنها قرار دارد. اریک تن‌هاخ در چند هفته اخیر با بحرانی جدی در زمینه مصدومیت بازیکنانش روبرو شده و حالا بسیاری از بازیکنان ترکیب اصلی تیمش را در اختیار ندارد. کاسمیرو هم در وقفه دیدارهای ملی ماه اکتبر در اردوی تیم ملی برزیل مصدوم شد و این هفته نمی‌تواند این تیم را همراهی کند. مدیران باشگاه یونایتد اعلام کردند که کمیته‌ای برای بررسی دلیل این مصدومیت‌های متعدد تشکیل داده‌اند تا مشخص شود که چه شرایطی باعث شده که تعداد زیادی از بازیکنان اصلی این تیم با چنین مشکلی روبرو شوند.",
      "ref": "https://www.varzesh3.com/football/team/82/%D9%85%D9%86%DA%86%D8%B3%D8%AA%D8%B1%DB%8C%D9%88%D9%86%D8%A7%DB%8C%D8%AA%D8%AF"
    }
  ],
  "tags": [
    "منچستریونایتد",
    "لوک شاو",
    "لیگ برتر انگلیس",
    "فوتبال"
  ],
  "images": [
    {
      "src": "https://www.news-cdn.varzesh3.com/pictures/2023/08/25/A/jwyk4vf0.jpg?w=800",
      "alt": "شوک به یونایتد: این ستاره خوب‌بشو نیست"
    },
    {
      "src": "https://www.news-cdn.varzesh3.com/pictures/2023/08/25/A/zqbjqmsb.jpg?w=791",
      "alt": "1915232"
    }
  ]
}