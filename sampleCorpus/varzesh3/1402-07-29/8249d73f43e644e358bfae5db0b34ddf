{
  "url": "https://www.varzesh3.com/news/1974052",
  "category": "undefined",
  "date": "1402-07-29",
  "aboveTitle": "سه رتبه اول در اختیار تیم‌های عربستانی",
  "title": "رنکینگ اوپتا: پرسپولیس بالاتر از سپاهان و استقلال",
  "subtitle": "در جدیدترین رده‌بندی برترین تیم‌های آسیایی از دیدگاه اوپتا، سه تیم بزرگ ایران در رتبه‌های چهارم تا پنجم ایستاده‌اند.",
  "content": [
    {
      "type": "p",
      "text": "4. پرسپولیس | امتیاز: 79.3 | رتبه جهانی: 164"
    },
    {
      "type": "p",
      "text": "پرسپولیس که پس از تیم‌های عربستانی بالاترین رتبه آسیایی را دارد، یک باشگاه دولتی است. وزارت ورزش و جوانان ایران بر امور تیم تهرانی نظارت دارد که به همراه استقلال و به صورت مشترک، در ورزشگاه 78 هزار نفری آزادی از رقبای داخلی میزبانی می‌کند."
    },
    {
      "type": "p",
      "text": "5. سپاهان | امتیاز: 78.5 | رتبه جهانی: 185"
    },
    {
      "type": "p",
      "text": "یکی دیگر از تیم‌های ایرانی، سپاهان است که پنج عنوان قهرمانی لیگ برتر خلیج فارس را کسب کرده، اما از فصل 2014-2015 موفق به تکرار آن نشده است. در واقع، آنها از آن زمان تاکنون سه بار نائب قهرمان شده‌اند، از جمله در دو فصل گذشته. آنها تنها تیم ایرانی هستند که در جام باشگاه‌های جهان در سال 2007 شرکت کرده‌اند."
    },
    {
      "type": "p",
      "text": "6. استقلال | امتیاز: 78.4 | رتبه جهانی: 190"
    },
    {
      "type": "p",
      "text": "سومین تیم ایران در این فهرست، استقلال تهران، رقیب پرسپولیس است. آنها 9 عنوان قهرمانی لیگ و 7 قهرمانی در جام حذفی (پرافتخارترین تیم این پیکارها) را کسب کرده‌اند. آنها آخرین بار در فصل 2021-2022 قهرمان لیگ شدند."
    },
    {
      "type": "p",
      "text": "به گزارش \"ورزش سه\"، وبسایت اوپتا که در بخشی از ارائه دیتاهای خود به بررسی رده‌بندی و رنکینگ تیم‌های قاره‌های مختلف می‌پردازد، رده‌بندی برترین تیم‌های آسیایی را منتشر کرده که طی آن پرسپولیس ، سپاهان و استقلال در رده‌های چهارم تا ششم ایستاده‌اند. این رتبه‌بندی به صورت 24ساعته به روز می‌شود و در حال حاضر تیم‌هایی از ۱۸۳ کشور مختلف و ۴۱۳ لیگ را رتبه‌بندی می‌کند. در زیر به مرور برترین تیم‌های حاضر در قاره آسیا می‌پردازیم و توضیحاتی که سایت اوپتا درخصوص تیم‌های ایرانی منتشر کرده را مرور می‌کنیم: پرسپولیس رکورد 15 عنوان قهرمانی لیگ برتر ایران را به دست آورده است و در 8 فصل گذشته در رتبه‌های اول و دوم قرار گرفته است. آنها فصل گذشته با سرمربیگری یحیی گل‌محمدی قهرمان لیگ و جام حذفی شدند و در فصل 2023-2024 مجدداً صدرنشین لیگ برتر خلیج فارس هستند. علی دایی مهاجم اسطوره‌ای ایران در دوران فوتبالش دو بار در این باشگاه حضور داشت. آنها چند بازیکن ملی پوش مانند علیرضا بیرانوند، مرتضی پورعلی‌گنجی و حسین کنعانی‌زادگان را در اختیار دارند. سپاهان در شهر اصفهان مستقر است و مانند پرسپولیس در زمینی چشمگیر یعنی ورزشگاه 75 هزار نفری نقش جهان بازی می‌کند. در ترکیب آنها بازیکنان ملی پوش یرانی از جمله رامین رضاییان باتجربه نیز حضور دارند. استقلال تنها باشگاه ایرانی است که قهرمان لیگ قهرمانان آسیا شده است و دو بار در سال‌های 1970 و 1990-1991 قهرمان شده است (پاس تهران در سال‌های 1992-1993 نیز قهرمان شد اما این باشگاه در سال 2007 منحل شد). لازم به ذکر است که در این رده‌بندی، تیم‌های الهلال، النصر، الاتحاد، پرسپولیس، سپاهان، استقلال، التعاون، اولسان، اوراوا ردز و کاوازاکی فرونتاله در رده‌های اول تا دهم قرار دارند.",
      "ref": "https://www.varzesh3.com/football/team/4/%D8%A7%D8%B3%D8%AA%D9%82%D9%84%D8%A7%D9%84"
    }
  ],
  "tags": [
    "سپاهان",
    "پرسپولیس",
    "استقلال",
    "فوتبال"
  ],
  "images": [
    {
      "src": "https://www.news-cdn.varzesh3.com/pictures/2023/10/17/C/0lhyqza2.jpg?w=800",
      "alt": "رنکینگ اوپتا: پرسپولیس بالاتر از سپاهان و استقلال"
    },
    {
      "src": "https://www.news-cdn.varzesh3.com/pictures/2023/10/21/C/mncgoffr.jpg?w=791",
      "alt": "1942602"
    },
    {
      "src": "https://www.news-cdn.varzesh3.com/icons/2023/04/29/B/net0mqyx.png",
      "alt": "پرسپولیس"
    },
    {
      "src": "https://www.news-cdn.varzesh3.com/icons/2023/04/29/B/ykbhg0x0.png",
      "alt": "سپاهان"
    },
    {
      "src": "https://www.news-cdn.varzesh3.com/icons/2023/04/29/B/arnkjspq.png",
      "alt": "استقلال"
    }
  ]
}